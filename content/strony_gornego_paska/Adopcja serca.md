---
title: Adopcja Serca
header_position: 2
---
## NA CZYM POLEGA ADOPCJA SERCA

Adopcja serca jest moralnym zobowiązaniem do niesienia pomocy konkretnemu, znanemu z imienia i nazwiska dziecku w Afryce. Celem Adopcji jest ratowanie sierot i dzieci ze skrajnie ubogich rodzin od śmierci z głodu i chorób oraz zapewnienie środków na naukę i przygotowanie dziecka do samodzielnego życia. W praktyce oznacza to stały patronat nad dzieckiem. Otrzymuje jego zdjęcie, kwestionariusz zawierający informacje o sytuacji dziecka, może nawiązać z nim kontakt listowny i tym samym wpływać na kształtowanie jego świadomości.

### UDZIAŁ W PROGRAMIE

Aby wspierać konkretne dziecko w programie Adopcji można skorzystać z formularza zamieszczonego na stronie wspólnoty gdańskiej: Formularz lub skontaktować się z nami e-mail
Wypełniony formularz przesłać na adres:
Ruch Solidarności z Ubogimi Trzeciego Świata "Maitri"
ul. Matejki 1
41-902 Bytom
Po około 3-4 miesiącach od pierwszej wpłaty rodzic adopcyjny otrzymuje formularz z danymi dziecka i fotografią.

### **FORMY POMOCY**

**Szkoła podstawowa** - obejmuje dzieci ze szkoły podstawowej i młodsze. Miesięczna składka to równowartość 13 euro na utrzymanie dziecka i opłaty szkolne (w tym 1 euro na administrację). Dzieci są w wieku od kilku miesięcy do kilkunastu lat. Pomocy udziela się do czasu ukończenia szkoły.

**Szkoła średnia** - obejmuje dzieci i młodzież uczące się w szkole ponadpodstawowej. Miesięczna składka to równowartość 17 euro na utrzymanie podopiecznego i opłaty szkolne (w tym 1 euro na administrację). Pomoc potrzebna jest przez około 6 lat, bo tyle trwa nauka. Dzieci powinny ją rozpocząć w wieku 13 lat, ale z powodu trudnej sytuacji życiowej często następuje to znacznie później.

**Dożywianie i Fundusz ogólny Adopcji Serca** - oprócz wspierania konkretnego dziecka realizowane są programy zbiorowego dożywiania dzieci w ośrodkach dożywiania, szkołach i przedszkolach. Opłacane są także zakupy leków, remonty i wyposażenie ośrodków zdrowia, budowy studni itp. Z funduszu wspierane są także dzieci nie przypisane do ofiarodawców. Biorący udział w programie mogą zadeklarować samodzielnie wysokość i czas przekazywania pomocy lub dokonać jednorazowej wpłaty - bez wypełniania deklaracji.

Na stronie [maitri.pl](http://maitri.pl/) możesz znaleźć również wiele innych doraźnych form pomocy, wśród nich:

* "Szkoła Życia", do której uczęszczają dziewczęta, zazwyczaj pełnoletnie, które wcześniej nie miały możliwości nauki ani zdobycia zawodu.
* budowa szpitali, studni, wyposażenia szkół

Program "Adopcja Serca" działa w oparciu o współpracę Ruchu "Maitri" z polskimi misjonarzami pracującymi w krajach afrykańskich. Więcej o programie serca na [maitri.pl](http://maitri.pl/)