---
slides:
  - image: /img/logo-maitri-1-700×239-px.png
    text: Maitri
slide_interval: 3000
title: Strona główna
---
# Pomagamy dzieciom w Afryce i na innych kontynentach

Ruch Solidarności z Ubogimi Trzeciego Świata **MAITRI** powstał w 1975 r. O historii powstania czytaj na [maitri.pl](http://maitri.pl/index.php/ruch-maitri-mainmenu-36/czym-jest-ruch-maitri-mainmenu-48/powstanie-ruchu-mainmenu-49)\
W Bytomiu rozpoczął działalność w 1976 r. w parafii Najświętszego Serca Pana Jezusa przy ulicy Pułaskiego. Od 2007 roku przy parafii św. Jacka. Asystentem kościelnym został ks. Łukasz Krawiec.\
Patronami Ruchu są św. Franciszekz Asyżu i bł. Matka Teresa z Kalkuty.\
Naszym charyzmatem jest wyrażona czynem miłość do ludzi najbiedniejszych. Staramy się nieść pomoc ludziom najbiedniejszym w Trzecim Świecie i wokół nas, budzić wrażliwość sumień na ich godność, potrzeby i wartości, którymi żyją, szukać dróg pojednania między żyjącymi w dobrobycie i biednymi.\
Słowo “MAITRI” pochodzi z języka starohinduskiego i oznacza przyjaźń, bezinteresowną miłość, miłość w czynie. O solidarności mówił bł. Jan Paweł II, że jest to “mocna i trwała wola angażowania się na rzecz dobra wspólnego, czyli dobra wszystkich i każdego, wszyscy jesteśmy naprawdę odpowiedzialni za wszystkich”. Nieustannie apelował: “nie możemy stać z założonymi rękami, gdy tysiące ludzi umiera z głodu, (…) ciesząc się naszym bogactwem i wolnością, gdy gdzieś pod drzwiami leży Łazarz XX wieku”\
Ostatnio zaangażowani jesteśmy w prowadzenie akcji “Adopcja Serca” - programu pomocy, dzięki któremu najbiedniejszym dzieciom “trzeciego świata” możemy ofiarować codziennie utrzymanie i naukę, a tym samym szanse na lepsze dziś i jutro. **Niejednokrotnie to ratowanie tych dzieci od śmierci głodowej.**\
Więcej o historii ruchu MAITRI na [maitri.pl](http://maitri.pl/)