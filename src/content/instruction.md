---
title: Instrukcja obsługi strony Maitri Bytom
---
### Tworzenie konta w serwisie Github

By móc edytować treści zamieszczone na stronie <http://www.bytom.maitri.pl>, konieczne jest utworzenie konta w serwisie Github.\
By to zrobić, należy przejść do strony <https://github.com/join>. W pierwszym polu należy wpisać **nazwę użytkownika**, w drugim swój **adres e-mail**, a w trzecim **hasło**.\
Poniżej znajduje się pole wyboru do oznaczania. Nie należy go zaznaczać by nie otrzymywać zbędnego spamu. Następnie trzeba rozwiązać zagadkę poniżej. Po jej rozwiązaniu trzeba kliknąć **zielony przycisk**, aby utworzyć konto.

![](/img/image12.png)

Otworzy się strona na której trzeba będzie wpisać kod aktywacyjny wysłany w wiadomości na nasz adres e-mail. **Należy jej dokładnie poszukać**, bo jest możliwe, że wyląduje w sekcji ze spamem.

![](/img/image5.png)

By aktywować konto należy albo przepisać numer wysłany w mailu do powyższej strony, albo kliknąć niebieski link wysłany w mailu.

![](/img/image7.png)

Jeśli wszystko zostało poprawnie zrobione, możliwe powinno być zalogowanie się na stronie [github.com/login](https://github.com/login).

Po zalogowaniu powinna pojawić się strona podobna do poniższej:

![](/img/image1.png)

Jeśli tak jest, to rejestracja przebiegła pomyślnie. Proszę, byście Państwo przesłali na adres mateuszgoik1@wp.pl adresy e-mail przy pomocy których zostały utworzone te konta. Dzięki temu będę mógł dodać im uprawnienia do modyfikowania strony. **Bez tego edytowanie strony nie będzie możliwe.**

G﻿dy wyślę zaproszenie, należy kliknąć na ikonę swojego profilu na stronie Github i wybrać opcję **Your organizations**

![](/img/screenshot-from-2023-02-26-17-34-07.png)

N﻿astępnie należy zaakceptować zaproszenie przez kliknięcie przycisku **Join**

![](/img/img-20221127-wa0000.jpg)



### Instalacja edytora strony

Po rejestracji konta należy pobrać plik **maitri_bytom_strona.zip** ze strony <http://www.bytom.maitri.pl/maitri_bytom_strona.zip>, przenieść go na pulpit, kliknąć go prawym przyciskiem myszy i wybrać opcję **wyodrębnij wszystkie**.

![](/img/image3.png)

Następnie pojawi się okno w którym należy kliknąć przycisk **Wyodrębnij**.

![](/img/image17.png)

Na pulpicie zostanie utworzony folder **maitri_bytom_strona** i zostanie on automatycznie otwarty.

![](/img/image18.png)

Ponieważ plik **maitri_bytom_strona.zip** nie będzie już potrzebny, można go usunąć klikając na niego prawym przyciskiem myszy i wybierając opcję **usuń**

![](/img/image6.png)

### Uruchomienie edytora i edytowanie strony

Wszystkie czynności z poprzednich punktów wystarczy wykonać tylko raz. Czynności o których piszę poniżej trzeba wykonać przy każdym uruchomieniu edytora.

By uruchomić edytor strony należy uruchomić program **sfz.exe** znajdujący się w folderze **maitri_bytom_strona**. Prawdopodobnie pojawi się wtedy ostrzeżenie, że plik pochodzi z nieznanego źródła.

![](/img/image2.png)

Nie należy się tego obawiać, ponieważ sprawdzałem już wcześniej ten program i nie był zainfekowany wirusem. By go uruchomić należy kliknąć **Więcej informacji** a następnie **Uruchom mimo to**.

Po uruchomieniu programu można go zminimalizować. Nie musi być on na widoku, ale musi być cały czas uruchomiony w czasie edytowania strony.

![](/img/image13.png)

Następnie należy uruchomić przeglądarkę internetową i wpisać w górnym pasku adres [localhost:5000](http://localhost:5000/) i kliknąć enter.

Następnie należy kliknąć **index_proxy.html**

![](/img/image10.png)

Pojawi się wtedy strona, na której trzeba kliknąć **Login with GitHub**. 

![](/img/image16.png)

Możliwe, że pojawi się okienko by zalogować się do Githuba. Należy wpisać swój adres e-mail, a potem hasło. Prawdopodobnie jednak nie będzie potrzeby logowania.

Na pewno pojawi się okno by autoryzować aplikację. Należy wtedy kliknąć **zielony przycisk**

![](/img/image19.png)

Jeśli wszystko poszło dobrze, powinna się pojawić strona taka, jak ta poniżej. Jeśli tak nie jest, prawdopodobnie oznacza to, że jeszcze nie zdążyłem nadać Państwu uprawnień do edytowania strony.

![](/img/image4.png)

Po lewej stronie pod napisem Collections znajdują się różne typy treści które można edytować.

![](/img/image15.png)

Pierwszą i domyślnie otwartą jest kolekcja stron górnego paska strony. Strony te można je dodawać, usuwać i edytować. Po kliknięciu dowolnej z nich pokaże się okno edytora oraz podglądu. Strony w poszczególnych kolekcjach mogą posiadać różne właściwości które można w nich edytować. Większość z nich jest jednak taka sama pomiędzy wszystkimi kolekcjami.

![](/img/image11.png)

Należy zwrócić uwagę na to, że nie wszystko co wyświetla się na podglądzie wygląda identycznie po opublikowaniu strony. Są to na przykład **Pozycja na pasku**, która nie wyświetla się w opublikowanej stronie, lub **Galeria zdjęć**, która w podglądzie wyświetla wszystkie zdjęcia jedno pod drugim, podczas gdy na stronie wyświetla się jako specjalny odtwarzacz zdjęć.

![](/img/image14.png)

Innym sposobem na zamieszczenie zdjęć w artykule jest dodanie ich w edytorze tekstu przez kliknięcie ikony plusa, a następnie przycisku **Image**.

![](/img/image9.png)

Po zakończeniu edytowania danej strony należy kliknąć **Publish**, a następnie **Publish now**. Jeśli chcemy usunąć daną stronę należy kliknąć **Delete entry**.

![](/img/image8.png)

Po opublikowaniu zmian, strona maitri.bytom.pl powinna zostać zaktualizowana w przeciągu ok. 3  minut.

Strona edytora może się w przyszłości zmieniać wraz ze zmianami na stronie maitri.bytom.pl (na pewno zmieni się strona główna).

W razie problemów proszę o wysłanie wiadomości na adres [mateuszgoik1@wp.pl](mailto:mateuszgoik1@wp.pl).